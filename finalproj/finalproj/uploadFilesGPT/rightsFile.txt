זכויות לחולי קרוהן וקוליטיס
1)	זכויות ללא תלות בפרמטרים
כל חולה במחלות המעיים (קרוהן \ קוליטיס) זכאי לזכויות הבאות מעצם היותו חולה במחלה:
1.1)	הזכות לתקרת תשלום ברכישת תרופות 
על פי חוק ביטוח בריאות ממלכתי, חולי קרוהן\קוליטיס זכאים להקלה בתשלומים עבור תרופות שבסל הבריאות (כולל תרופות שאינן קשורות למחלה הכרונית), באמצעות קביעת תקרת השתתפות עצמית, רבעונית או חצי שנתית, לרכישת התרופות.
1.2)	הזכות לתקרת תשלום ברכישת מזון תרופתי\ייעודי
לחולי קרוהן\קוליטיס אשר מבוטחים בקופות החולים נקבעה תקרת השתתפות עצמית ברכישת פריטי מזון תרופתי/ייעודי שכלולים בסל הבריאות.

1.3)	קבלת קנביס רפואי
חולי קרוהן\קוליטיס עשויים להיות זכאים לקבלת מרשם מרופא רישיון לשימוש בקנביס רפואי כדי להקל על מצבם 

1.4)	פטור משירות צבאי
חולי קרוהן\ קוליטיס מסווגים כבעלי פרופיל 21, ומשחוררים מחובת שירות צבאי

1.5)	התנדבות לצה"ל למקבלי פטור משירות צבאי
חולי קרוהן\ קוליטיס עד גיל 24 אשר קיבלו פטור מהשירות הצבאי יכולים לפנות לצה"ל בבקשה להתנדב

1.6)	קבלת "תעודה סגולה"
חולי קרוהן\ קוליטיס זכאים לקבל "תעודה סגולה", תעודה דיגיטלית שמציגה שנושאי תעודה זו זקוקים לגישה דחופה לחדר נוחיות.

1.7)	הקלות והתאמות בפסיכומטרי 
חולי קרוהן\ קוליטיס זכאים להתאמות והקלות במבחן הפסיכומטרי (כגון בחינה ממוחשבת\ הפסקות בין פרק לפרק)

2)	זכויות לחולי קרוהן\קוליטיס ללא אחוזי נכות או קצבת נכות
מלבד הזכויות הכתובות למעלה, חולי קרוהן \ קוליטיס אשר לא מקבלים אחוזי נכות ו\או קצבת נכות רשאים להגיש את הבקשות הבאות:

2.1)	קביעת נכות בגין בעיות גסטרולוגיות
במסגרת בחינת זכאותם לקצבת נכות כללית, עשוים להיקבע לאנשים הסובלים ממחלת קרוהן\קוליטיס אחוזי נכות רפואית.

2.2)	קצבת נכות כללית
קצבת נכות כללית היא קצבה חודשית שמשולמת למי שעקב מחלת הקרוהן\ קוליטיס הכושר שלהם להשתכר נפגע או צומצם ב50% לפחות.

3)	זכויות לחולי קרוהן וקוליטיס בעלי נכות רפואית

חולי קרוהן\ קוליטיס בעלי אחוזי נכות מלבד הזכויות הכתובות מעלה, זכאים לזכויות הבאות בהתאם לאחוזי הנכות שלהם
חולי קרוהן\ קוליטיס בעלי 20% נכות לפחות:
   3.1)   שיקום מקצועי וסיוע בלימודים
חולה קרוהן \ קולטיס שנקבע לו לפחות 20% נכות, עשוי להיות זכאי לתוכנים שיקום שכוללת אבחון תעסוקתי, הכנה ללימודים ועבודה, סיוע במימון לימודים ועוד.

חולי קרוהן\ קוליטיס בעלי 40% נכות לפחות:
חולי קרוהן וקוליטיס בעלי 40% נכות לפחות זכאים לזכות המופיעה בסעיף 3.1 ובנוסף:
    3.2) הנחה בעמלות הבנקים
חולה קרוהן\ קוליטיס שנקבעה להם נכות בשיעור של 40% לפחות זכאים להנחה בעמלות הבנקים

חולי קרוהן \ קוליטיס בעלי 60% נכות לפחות:
חולי קרוהן וקוליטיס בעלי 60% נכות לפחות זכאים לזכויות המופיעות בסעיף 3.1, 3.2 ובנוסף:

    3.3) תג חניה לנכה 
חולי קרוהן\ קוליטיס בעלי נכות רפואית של 60% לפחות עשויים להיות זכאים לתג חניה לנכה.

חולי קרוהן \ קוליטיס בעלי 75% נכות
חולי קרוהן וקוליטיס בעלי 75% נכות לפחות זכאים לזכויות המופיעות בסעיף 3.1, 3.2, 3.3, 3.4 ובנוסף:
   3.5) פטור ממס במשיכת כספים מקופת גמל
חולי קרוהן \ קוליטיס אשר נקבעה להם נכות רפואית בשיעור של 75% ומעלה עשויים להיות זכאים לפטור מתשלום מס הכנסה במשיכת כספי קופת גמל לפני מועד הפרעון. 
הזכאות מותנת בכך שהמחלה נתגלתה לאחר פתיחת החשבון בקופת הגמל.

חולי קרוהן \ קוליטיס בעלי 80% נכות
חולי קרוהן וקוליטיס בעלי 80% נכות לפחות זכאים לזכויות המופיעות בסעיף 3.1, 3.2, 3.3, 3.4, 3.5 ובנוסף:
   3.6) פטור לנכים מתשלום דמי בסכמה לרשות מקרקעי ישראל
חולי קרוהן \ קוליטיס אשר נקבעה להם דרגת נכות של 80% לפחות זכאים לקבל פטור מתשלם דמי הסכמה לרשות מקרקעי ישראל. 

חולי קרוהן \ קוליטיס בעלי 90% נכות
חולי קרוהן וקוליטיס בעלי 90% נכות לפחות זכאים לזכויות המופיעות בסעיף 3.1, 3.2, 3.3, 3.4, 3.5, 3.6 ובנוסף: 
   3.7) פטור ממס הכנסה לאנשים עם נכות 
חולי קרוהן \ קוליטיס אשר נקבעה להם דרגת נכות של 90% לפחות עשויים להיות זכאים לפטור ממס הכנסה

3.8) הנחה בארנונה לנכים 
חולי קרוהן \ קוליטיס אשר נקבעה להם דרגת נכות של 90% לפחות זכאים להנחה בתשלומי הארנונה
3.9) תעודת נכה 
חולי קרוהן \ קוליטיס אשר נקבעה להם דרגת נכות של 90% לפחות זכאים לתעודת נכה אשר נותנת להן הטבות שונות (הנחה תחבורה הציבורית, הנחה בכניסה למוזיאונים ואתרים ועוד)


חולי קרוהן \ קוליטיס בעלי 100% נכות
חולי קרוהן וקוליטיס בעלי 100% נכות לפחות זכאים לזכויות המופיעות בסעיף 3.1, 3.2, 3.3, 3.4, 3.5, 3.6, 3.7 ובנוסף:
   3.8) הנחה במס רכישה לנכים 
חולי קרוהן \ קוליטיס אשר נקבעה להם דרגת נכות של 100%, אשר רוכשים דירה למגוריהם עשויים להיות זכאים להטבה בתשלום מס הרכישה 


4)	זכויות לחולי קרוהן וקוליטיס בעלי קצבת נכות רפואית ללא תלות באחוזי הנכות

חולי קרוהן\ קוליטיס אשר מקבלים קצבת נכות זכאים מלבד לזכויות הכתובות מעלה, לזכויות הבאות ללא תלות באחוזי הנכות אשר נקבעו להם:
4.1) תעודת נכה 
חולי קרוהן \ קוליטיס אשר מקבלים קצבת נכות זכאים לתעודת נכה אשר נותנת להן הטבות שונות (הנחה תחבורה הציבורית, הנחה בכניסה למוזיאונים ואתרים ועוד)

4.2) פטור מתשלומים בקופות החולים למקבלי קצבת נכות
חולי קרוהן \ קוליטיס אשר מקבלים קצבת נכות עשויים להיות פטורים מתשלום השתתפות עצמית עבור שירותים שונים בקופות החולים


5)	זכויות לחולי קרוהן וקוליטיס בעלי קצבת נכות רפואית עם תלות באחוזי הנכות

חולי קרוהן\ קוליטיס אשר מקבלים קצבת נכות זכאים מלבד הזכויות הכתובות מעלה, לזכויות הבאות עם תלות באחוזי הנכות אשר נקבעו להם:
חולי קרוהן \ קוליטיס אשר מקבלים קצבת נכות ובעלי נכות רפואית בשיעור של 70% לפחות
חולי קרוהן וקוליטיס בעלי 70% נכות לפחות ומקבלים קצבת נכות זכאים: 
   5.1) הטבה בחשבון המים למקבלי קצבת נכות
חולי קרוהן \ קוליטיס אשר מקבלים  קצבת נכות ונקבעה להם נכות רפואית בשיעור של 70% לפחות זכאים להטבה בחשבון המים. 

6)	זכויות לחולי קרוהן וקוליטיס שהם סטודנטים 
חולי קרוהן\ קוליטיס אשר סטודנטים להשכלה גבוהה זכאים מלבד הזכויות הכתובות מעלה, לזכויות הבאות, מעצם היותם סטודנטים:
6.1) סטודנט חולה קרוהן\ קוליטיס זכאי להארכת זמן בבחינות (25% תוספת זמן)

6.2) סטודנט חולה קרוהן\ קוליטיס זכאי לאישור יציאה לשירותים בכל זמן הבחינה.





